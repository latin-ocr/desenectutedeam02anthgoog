srvn nn Amorum—cn. vm„ 11. 45

simulatione amicitias coluntur et observantur temporis
causa: in amicitia autem nibil fictum, nihil simulatum3 et,
quidquid est, id et verum et voluntarium. 27. Quapropter
a natura mihi videtur potius, quam ab indigentia, orta
amicitia, et applicatione magis animi cum quodam sensu
amandi, quam cogitatione, quantum illa res utilitatis esset
habitura. Quod quidem quale sit, etiam iu bestiis quibus·
dam animadverti potest, quae ex se natos ita amant ad
quoddam tempus, et ab eis ita amantur, ut facile aarum
sensus appareat. Quod in homine multo est evidentius.
Primum ex ea caritate, quae est inter natos et parentes,
quae dirimi, nisi detestabili scelere, non potest: deinde,
cum similis sensus exstitit amoris, si aliquem nacti sumus,
cujus cum moribus et natura cong-ruamus, quod in eo
quasi lumen aliquod probitatis et virtutis perspicere videa·
mur. 28. Nihil est enim amabilius virtute3 nihil, quod
magis alliciat homines ad diligendum: quippe cum propter
virtutem et probitatem eos etiam, quos nunquam vidimus,
quodam modo diligamus. Quis est, qui C. Fabricii, Μ’.
Curii ‘non cum caritate aliqua et benevolentia memoriam
usurpet, quos nunquam viderit? Quis autem est, qui
Tarquinium Superbum, qui Sp. Cassium, Sp. Maelium non
oderit'l Cum duobus ducibus de imperio in Italia decer·
tatum est, Pyrrho et Hannibale: ab altero, propter pro·
bitatem ejus, non nimis alienos animos habemus; alterum
propter crudelitatem semper haec civitas oderit.

IXae 29. Quod si tanta vis probitatis est, ut eam vel in
eis, quos nunquam vidimus, vel, quod majus est, in hoste
etiam diligamus3 quid mirum, si animi hominum movean-
tur, cum eorum, quibuscum usu conjuncti esse possunt,
virtutem et bonitatem perspicere videanturl Quamquam
confirmatur amor et beneficio accept0, et studio perspect0‚
et consuetudine adjuncta: quibus rebus ad illum primum
motum animi et amoris adhibitis, admirabilis quaedam ex-

