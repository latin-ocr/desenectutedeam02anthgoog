52 ψ Μ. Τ. CICERONIS LAEu-Us, ⁴

tantum valet, ut tollat e vita amicitiam3 non plus, quam
ut virtutes, quia nonnullas curas et molestias afferunt,
repudientur.

XIV. Cum autem contrahat amicitiam, ut supra dixi, si
qua significatio virtutis eluceat, ad quam se similis animus
applicet et adjungat, id cum contingit, amor exoriatur
necesse est. 49. Quid enim tam absurdum, quam delec-
tari multis inanibus rebus, ut honore, ut gloria, ut aedificiO,
ut vestitu cultuque corporis; animo autem virtute praedit0‚
e0, qui vel amare, vel, ut ita dicam, redamare possit, non
admodum delectari'l Nihil est enim remuneratione bene-
volentiae, nihil vicissitudine studiorum officiorumque ju·
cundius. 50. Quod si etiam illud addimus, quod recte
addi potest, nihil esse, quod ad se rem ullam tam alliciat,
et tam attrahat, quam ad amicitiam similitudo: concedetur
profecto verum esse, ut bonos boni diligant, adsciscantque
sibi quasi propinquitate conjunctos atque natura. Nihil
est enim appetentius similium sui, nihil rapacius, quam
natura. Quamobrem hoc quidem, Fanni et Scaevola, conf
stat, ut opinor, bonis inter bonos quasi necessariam bene-
volentiam3 qui est amicitiae fons a natura constitutus. Sed
eadem bonitas etiam ad multitudinem pertinet. Non est
enim inhumana virtus, neque immunis, neque superba3
quae etiam populos universos tueri, eisque optime con-
sulere soleat: quod non faceret profecte, si a caritate vulgi
abhorreret. 51. Atque etiam mihi quidem videntur, qui
utilitatis causa fingunt amicitias, amabilissimum nodum
amicitiae tollere. Non enim tam utilitas parta per ami·- ·
cum, quam amici amor ipse delectam tumque illud fit,
quod ab amico est profectum, jucundum, si cum studio
est profectum ς tantumque abest, ut amicitiae propter indi-
gentiam colantur, ut ii, qui opibus et copiis maximeque
virtute praediti, in qua plurimum est praesidii, minime
alterius indigeant, liberalissimi sint et beneficentissimi.

